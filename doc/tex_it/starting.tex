\chapter{Iniziare}
\label{getting-started}

\section{Eseguire una regressione}
\label{starting-regression}

Questa introduzione è dedicata prevalentemente alla versione grafica
del programma; si veda il XXX e il [?]  per i dettagli sulla versione
a riga di comando del programma, \app{gretlcli}.
    
È possibile fornire il nome di un file di dati da aprire come
argomento a \app{gretl}, ma per il momento non facciamolo: avviamo
semplicemente il programma\footnote{Per comodità, in questo manuale
  chiamerò semplicemente \app{gretl} il client grafico del programma;
  si noti comunque che il nome specifico del programma è differente a
  seconda della piattaforma: su Linux si chiama \verb+gretl_x11+,
  mentre su MS Windows è \verb+gretlw32.exe+. Sui sistemi Linux viene
  installato anche uno script chiamato \verb+gretl+, si veda anche il
  XXX.}. Apparirà la finestra principale (che di solito mostra le
informazioni sul dataset, ma che ora è vuota) e vari menù, alcuni dei
quali disabilitati.
    
Cosa si può fare a questo punto? Si possono sfogliare i file di dati
(o i database) forniti, aprire un file di dati, crearne uno nuovo,
leggere l'aiuto in linea, o aprire un file di comandi. Per ora,
sfogliamo i file di dati forniti: dal menù File, scegliamo
\textsf{Apri dati, File di esempio, Ramanathan\dots{}}. Si dovrebbe
aprire una seconda finestra, che presenta un elenco dei file di dati
forniti con il pacchetto (si veda la Figure \ref{fig-datafiles}). La
numerazione dei file corrisponde all'organizzazione dei capitoli di
Ramanathan (2002), che descrive l'analisi di questi dati, ma i dati
sono utilizzabili per fare pratica anche senza avere il testo.
    
\begin{figure}[htbp]
  \caption{Finestra dei file di esempio}
  \label{fig-datafiles}
  \begin{center}
    \includegraphics[scale=0.5]{figures/datafiles}
  \end{center}
\end{figure}

Selezionando una riga in questa finestra e facendo clic su ``Info'',
si aprirà una finestra di descrizione del dataset in questione (che
può contenere informazioni a proposito della fonte dei dati e della
definizione delle variabili).  Se si trova un file interessante, è
possibile aprirlo facendo clic su ``Apri'', o semplicemente facendo
doppio clic sul nome del file. Per il momento, apriamo \verb+data3-6+.
\tip{Nelle finestre di \app{gretl} che contengono liste, facendo
  doppio clic su una riga viene eseguita l'azione predefinita per la
  relativa voce nella lista: ad esempio mostrare i valori di una
  serie, o aprire un file.  } Questo file contiene dati relativi a un
oggetto classico dell'econometria, la funzione di consumo. La finestra
dei dati dovrebbe ora contenere il nome del file di dati in uso,
l'intervallo completo dei dati e quello del campione, i nomi delle
variabili, insieme a delle loro brevi descrizioni (si veda la Figure
\ref{fig-mainwin}).
    
\begin{figure}[htbp]
  \caption{Finestra principale, con un file di esempio aperto}
  \label{fig-mainwin}
  \begin{center}
    \includegraphics[scale=0.5]{figures/mainwin}
  \end{center}
\end{figure}

OK, cosa possiamo fare ora? Le varie opzioni dei menù dovrebbero
essere abbastanza chiare: per ora ci concentreremo sul menù Modello,
ma una panoramica di tutti i menù della finestra principale è fornita
più avanti (si veda Section \ref{menus}).
    
Il menù Modello di \app{gretl} offre varie routine di stima
econometrica: quella più semplice e nota è rappresentata dai minimi
quadrati ordinari (Ordinary Least Squares - OLS). Scegliendo OLS, si
apre una finestra di dialogo che richiede una \emph{specificazione del
  modello}; si veda la Figure \ref{fig-selector}.
    
\begin{figure}[htbp]
  \caption{Specificazione del modello}
  \label{fig-selector}
  \begin{center}
    \includegraphics[scale=0.5]{figures/selector}
  \end{center}
\end{figure}
Per selezionare la variabile dipendente, fare clic su una variabile
nella lista di sinistra e premere il pulsante ``Scegli'' con la
freccia che punta verso il riquadro della variabile dipendente.
Selezionando la casella ``Imposta come predefinito'', la variabile
scelta verrà sempre pre-selezionata come variabile dipendente durante
le prossime aperture della finestra di dialogo.  Trucco: facendo
doppio clic su una variabile sulla sinistra, viene selezionata come
variabile dipendente e impostata come scelta predefinita.  Per
selezionare le variabili indipendenti, fare clic su di esse nella
lista di sinistra e premere il pulsante ``Aggiungi'' (o fare clic col
pulsante destro del mouse). È possibile selezionare più variabili
contigue trascinando il mouse; se le variabili da selezionare non sono
contigue, occorre fare clic tenendo prenuto il tasto \verb+Ctrl+.  Per
eseguire una regressione con il consumo come variabile dipendente e il
reddito come variabile indipendente, fare clic su \verb+Ct+ nel
riquadro della variabile dipendente e aggiungere \verb+Yt+ alla lista
delle variabili indipendenti.

\section{Risultati della stima}
\label{est-output}


Una volta specificato un modello, apparirà una finestra che mostra i
risultati della regressione, in un formato sufficientemente chiaro e
standard (Figure \ref{fig-modelwin}).
    
\begin{figure}[htbp]
  \caption{Finestra dei risultati del modello}
  \label{fig-modelwin}
  \begin{center}
    \includegraphics[scale=0.5]{figures/modelwin}
  \end{center}
\end{figure}
La finestra dei risultati contiene dei menù che consentono di
ispezionare o mostrare graficamente i residui e i valori stimati, e di
eseguire vari test diagnostici sul modello.Per la maggior parte dei
modelli c'è anche un'opzione per stampare il risultato della
regressione in formato {\LaTeX}. È possibile stampare i risultati in
formato tabulare (simile a quello usato nella finestra dei risultati,
ma con una migliore composizione tipografica) o sotto forma di
equazione. Per ognuna di queste opzioni è possibile scegliere di
vedere un'anteprima della pagina finale, o di salvare il risultato in
un file da includere in un documento {\LaTeX}. L'anteprima richiede
che si disponga di un sistema {\TeX} funzionante sul proprio computer.
È possibile controllare l'aspetto del {\LaTeX} generato da \app{gretl}
includendo un file chiamato \verb+gretlpre.tex+ nella propria
directory utente \app{gretl} (si veda XXX). Il contenuto di tale file
verrà usato come ``preambolo'' {\LaTeX}, il cui valore predefinito è
il seguente:
    
\begin{verbatim}
      \documentclass[11pt]{article}
      \usepackage[latin1]{inputenc}
      \usepackage{amsmath}
      \usepackage{dcolumn,longtable}
      \begin{document}
      \thispagestyle{empty}
\end{verbatim}

Si noti che sono richiesti i pacchetti \verb+amsmath+ e
\verb+dcolumn+.Per importare i risultati di \app{gretl}
in un word processor, è possibile fare copia e incolla da una
finestra dei risultati usando il menù \textsf{Modifica}
(o il pulsante Copia, in alcuni contesti) nel programma di arrivo.
Molte (non tutte) finestre di \app{gretl}
offrono l'opzione di copiare in formato RTF (il ``Rich Text
Format'' di Microsoft) o come {\LaTeX}. Se si deve incollare in
      un word processor, RTF può essere una buona opzione, visto che
      il formato tabulare dei risultati viene preservato\footnote{Si
noti 
che quando si copia come RTF in MS Windows,
          Windows permetterà di incollare il materiale solo in applicazioni
          che ``comprendono'' l'RTF. Quindi, sarà possibile
          incollare in MS Word, ma non nel Blocco Note. Inoltre sembra
          esserci un bug in alcune versioni di Windows, per cui
          l'operazione di copia non funziona se l'applicazione ``di
          arrivo'' (ad es. MS Word) non è stata avviata prima di
          copiare il materiale in questione.}.
      In alternativa, è possibile salvare i risultati come file di testo
      semplice e importare successivamente il file nel programma di arrivo:
      quando si conclude una sessione di \app{gretl}
      si ha l'opportunità di salvare tutti i risultati della sessione in un
      unico file.Si noti che nel desktop \app{gnome} e in
      MS Windows, il menù \textsf{File} contiene un
      comando per inviare i risultati direttamente a una stampante.

    \tip{Quando si incollano o si importano dei risultati di
	\app{gretl} sotto forma di testo semplice in
        un word processor, conviene selezionare un carattere a spaziatura
        fissa, in stile macchina da scrivere (ad es. il Courier), per
        preservare il formato tabulare dei risultati. Selezionare un
        carattere non troppo grande (Courier da 10 punti dovrebbe andare
        bene) eviterà  che le righe dei risultati vengano spezzate nei
        punti sbagliati.}

\section{I menù della finestra principale}
\label{menus}


      Sulla barra dei menù della finestra principale si trovano,
      nell'ordine da sinistra a destra, i menù File, Utilità, Sessione,
      Dati, Campione, Variabile, Modello e Aiuto.
    \begin{center}
      \includegraphics[scale=0.5]{figures/menubar}
    \end{center}

\begin{itemize}
\item \textsf{Menù file}
  \begin{itemize}
  \item \textsf{Apri dati}: apre un file di dati in formato interno di
    \app{gretl} o lo importa da altri formati. Si veda il [?].
  \item \textsf{Aggiungi dati}: Aggiunge dati al dataset in uso, da un
    file di dati di \app{gretl}, un file con dati separati da virgole,
    o un foglio elettronico.
  \item \textsf{Salva dati}: salva il file di dati \app{gretl} in uso.
              
  \item \textsf{Salva dati come}: salva il dataset in uso in formato
    interno, con la possibilità di usare la compressione gzip. Si veda
    il [?].
	    
  \item \textsf{Esporta dati}: salva il dataset in uso in formato CSV
    (valori separati da virgole), o nei formati di GNU R o GNU Octave.
    Si veda il [?] e anche l'[?].
  \item \textsf{Abbandona dataset}: cancella dalla memoria il dataset
    in uso. Di solito questa operazione non è necessaria (visto che
    aprendo un nuovo file di dati, quello in uso viene sostituito), ma
    ci sono casi in cui è utile (si veda [?]).
  \item \textsf{Consulta database}: Si veda [?] e [?].
  \item \textsf{Crea dataset}: Apre il foglio elettronico integrato
    per inserire dati manualmente.  Si veda [?].
  \item \textsf{Visualizza log comandi}: Apre una finestra che
    contiene la registrazione dei comandi eseguiti finora.
  \item \textsf{Apri file comandi}: apre un file di comandi di
    \app{gretl} creato dall'utente o uno dei file di esempio forntiti
    con il programma. Se si intende creare un file di comandi da zero,
    occorre usare il comando successivo, \textsf{Nuovo file comandi}.
  \item \textsf{Preferenze}: imposta i percorsi per vari file a cui
    \app{gretl} deve accedere; sceglie i caratteri usati per mostrare
    i risultati; attiva la ``modalità esperto'' (che sopprime la
    visualizzazione di alcuni messaggi di avvertimento); attiva o
    sopprime il controllo per la disponibilità in rete di
    aggiornamenti di \app{gretl}; configura o disattiva la barra degli
    strumenti nella finestra principale.  Si veda il XXX per i
    dettagli.
  \item \textsf{Esci}: abbandona il programma.  Se non si è in
    modalità esperto, verrà proposto di salvare il lavoro svolto.
  \end{itemize}


\item \textsf{Menù utilità}
  \begin{itemize}
  \item \textsf{Tavole statistiche}: cerca i valori critici per alcune
    distribuzioni di uso comune (normale o Gaussiana, \emph{t},
    chi-quadro, \emph{F} e Durbin--Watson).
  \item \textsf{Calcola p-value}: apre una finestra che mostra i
    p-value per le distribuzioni Gaussiana, \emph{t}, chi-quadro,
    \emph{F} o gamma. Si veda anche il comando \cmd{pvalue} nel XXX.
  \item \textsf{Calcola test}: calcola le statistiche test e i p-value
    per una serie di test di ipotesi di uso comune (media della
    popolazione, varianza e proporzione, differenza delle medie o
    delle varianze e proporzioni). Occorre inserire nella finestra di
    dialogo le necessarie statistiche del campione. Alcuni semplici
    test richiedono che sia indicata una serie di dati, invece che
    delle statistiche del campione: si veda ``Differenza delle medie''
    e ``Differenza delle varianze'' nel menù Dati.
  \item \textsf{Terminale di Gretl}: apre una finestra di
    ``terminale'' in cui è possibile digitare dei comandi, come se si
    stesse usando la versione a riga di comando \app{gretlcli}, invece
    di quella con interfaccia grafica.
	    
  \item \textsf{Avvia Gnu R}: Avvia \app{R} (se è presente sul
    sistema) e vi carica una copia del dataset in uso in \app{gretl}.
    Si veda l'[?].
	    
  \item \textsf{Test NIST}: controlla l'accuratezza numerica di
    \app{gretl} usando i test di riferimento per la regressione
    lineare adottati dal National Institute of Standards and
    Technology statunitense.
  \end{itemize}


\item \textsf{Menù sessione}
  \begin{itemize}
  \item \textsf{Visualizza icone}: apre una finestra che mostra la
    sessione corrente di \app{gretl} sotto forma di un insieme di
    icone. Per i dettagli si veda [?].
	    
  \item \textsf{Apri}: apre un file di sessione salvato in precedenza.
	    
  \item \textsf{Salva}: salva la sessione corrente in un file.
	    
  \item \textsf{Salva come}: salva la sessione corrente in un file,
    scegliendone il nome.
	    
  \end{itemize}


\item \textsf{Menù Dati}
  \begin{itemize}
  \item \textsf{Mostra valori}: apre una finestra con un elenco (non
    modificabile) dei valori delle variabili (tutte o un sottoinsieme
    di esse).
  \item \textsf{Modifica valori}: apre una finestra di foglio
    elettronico, con cui è possibile modificare valori, aggiungere
    nuove variabili, o estendere il numero delle osservazioni.
	      
  \item \textsf{Ordina variabili}: riordina l'elenco delle variabili
    nella finestra principale, seguendo l'ordine numerico dell'ID o
    quello alfabetico del nome.
	      
  \item \textsf{Grafico delle variabili}: apre una finestra di dialogo
    che permette di scegliere tra un grafico temporale, un grafico a
    dispersione X--Y, un grafico X--Y a impulsi (barre verticali), un
    grafico X--Y ``con fattore'' (ossia, con i punti colorati in modo
    diverso a seconda del valore di una data variabile dummy), un
    boxplot e un grafico 3D.  Si veda il [?] per i dettagli.
  \item \textsf{Grafici multipli a dispersione}: mostra una raccolta
    di grafici (al massimo sei), con una variabile sull'asse \emph{y},
    rappresentata rispetto a diverse variabili sull'asse \emph{x},
    oppure con diverse variabili sull'asse \emph{y} rappresentate
    rispetto a una data variabile sull'asse \emph{x}. Può essere utile
    per l'analisi esplorativa dei dati.
  \item \textsf{Visualizza descrizione}, \textsf{Modifica
      descrizione}: ``Visualizza descrizione'' mostra le informazioni
    disponibili per il file di dati in uso; ``Modifica descrizione''
    permette di modificarle (se si ha il permesso di farlo).
  \item \textsf{Visualizza informazioni complete}: apre una finestra
    con una descrizione completa del dataset in uso, che include le
    informazioni di riepilogo e quelle specifiche di ogni variabile.
  \item \textsf{Statistiche descrittive}: mostra un insieme abbastanza
    ricco di statistiche descrittive per tutte le variabili del
    dataset, o per le variabili selezionate.
  \item \textsf{Matrice di correlazione}: mostra i coefficienti di
    correlazione per tutte le coppie di variabili nel dataset, o per
    quelle selezionate.
  \item \textsf{Componenti principali}: attivo solo se si selezionano
    due o più variabili; produce un'analisi delle componenti
    principali delle variabili selezionate.
          
  \item \textsf{Distanze di Mahalonobis}: attivo solo se si
    selezionano due o più variabili; calcola la distanza di
    Mahalonobis per ogni osservazione dal centroide dell'insieme di
    variabili selezionate.
          
  \item \textsf{Differenza delle medie}: calcola la statistica
    \emph{t} per l'ipotesi nulla che le medie della popolazione siano
    uguali per due variabili scelte, mostrando il p-value.
  \item \textsf{Differenza delle varianze}: calcola la statistica
    \emph{F} per l'ipotesi nulla che le varianze della popolazione
    siano uguali per due variabili scelte, mostrando il p-value.
  \item \textsf{Aggiungi variabili}: mostra un menù di trasformazioni
    standard per le variabili (logaritmi, ritardi, quadrati, ecc) che
    è possibile aggiungere al dataset. Dà anche l'opzione di
    aggiungere variabili casuali e (per i dataset di serie storiche)
    variabili dummy stagionali (ad es. variabily dummy trimestrali per
    dati trimestrali). Include la possibilità di impostare il seme del
    generatore di numeri pseudo-casuali.
  \item \textsf{Aggiorna finestra}: a volte i comandi di \app{gretl}
    generano nuove variabili. Questo comando sincronizza l'elenco
    delle variabili visualizzato nella finestra principale con
    l'elenco mantenuto internamente dal programma.
  \item \textsf{Aggiungi osservazioni}: Mostra una finestra di dialogo
    in cui è possibile scegliere un numero di osservazioni da
    aggiungere alla fine del dataset attuale; da usare per le
    previsioni.
           
  \item \textsf{Rimuove le osservazioni aggiuntive}: attivo solo se
    sono state aggiunte automaticamente delle osservazioni durante la
    procedura di previsione; cancella queste osservazioni aggiuntive.
           
  \end{itemize}


\item \textsf{Menù campione}
  \begin{itemize}
  \item \textsf{Imposta intervallo}: seleziona punti di partenza e
    arrivo diversi per il campione in uso, all'interno dell'intervallo
    di dati disponibili.
  \item \textsf{Ripristina campione completo}: si spiega da sé.
  \item \textsf{Struttura dataset}: permette di modificare
    l'interpretazione strutturale del dataset in uso. Ad esempio, se i
    dati sono stati importati come cross section, è possibile fare in
    modo che il programma li interpreti come serie storiche o come
    panel. Si veda anche il [?].
  \item \textsf{Compatta dati}: per serie storiche con frequenza
    superiore a quella annuale, permette di diminuire la frequenza dei
    dati, usando uno dei quattro metodi di compattamento disponibili
    (media, somma, inizio del periodo, fine del periodo).
  \item \textsf{Imposta in base a dummy}: data una variabile dummy
    (indicatore) con valori 0 o 1, vengono scartate dal campione tutte
    le osservazioni per cui la variabile dummy vale 0.
  \item \textsf{Imposta in base a condizione}: simile al precedente,
    tranne per il fatto che non si ha bisogno di una variabile
    predefinita: basta fornire una condizione Booleana (ad es.
    \verb+sqft > 1400+) e il campione sarà ristretto alle osservazioni
    che soddisfano la condizione. Si veda la voce \cmd{genr} nel XXX
    per maggiori dettagli sugli operatori Booleani che possono essere
    usati.
  \item \textsf{Scarta valori mancanti}: scarta dal campione corrente
    tutte le osservazioni per cui almeno una variabile ha un valore
    mancante (si veda [?]).
	    
  \item \textsf{Conta valori mancanti}: produce un rapporto sulle
    osservazioni per cui mancano dei valori. Può essere utile durante
    l'esame di un dataset panel, dove è abbastanza comune incontrare
    valori mancanti.
  \item \textsf{Imposta codice valori mancanti}: imposta il valore
    numerico che sarà interpretato come ``mancante'' o ``non
    disponibile''.
  \item \textsf{Aggiungi marcatori}: richiede di specificare un file
    di testo che contiene ``marcatori per le osservazioni'' (brevi
    stringhe che identificano singole osservazioni) e aggiunge queste
    informazioni al dataset. Si veda il [?].
  \item \textsf{Rimuovi marcatori}: attivo solo se il dataset contiene
    marcatori per le osservazioni; rimuove questi marcatori.
  \item \textsf{Ristruttura panel}: permette di convertire un dataset
    panel da una struttura "pila di dati cross-section" a una "pila di
    serie storiche", o viceversa. A differenza del comando
    \textsf{Struttura dataset}, questo modifica effettivamente
    l'organizzazione dei dati.
	    
  \item \textsf{Trasponi dati}: trasforma ogni osservazione in una
    variabile e viceversa (o, in altre parole, ogni riga della matrice
    dei dati diventa una colonna della nuova matrice dei dati); può
    essere utile per ``raddrizzare'' dati importati in modo errato.
           
  \end{itemize}


\item \textsf{Menù variabile}: la maggior parte di questi comandi
  operano su una sola variabile alla volta. La variabile ``attiva''
  viene impostata facendo clic sulla riga che la contiene nella
  finestra principale. La maggior parte delle opzioni si spiegano da
  sole.  Si noti che è possibile rinominare una variabile e modificare
  la sua etichetta descrittiva usando ``Modifica attributi''. È anche
  possibile definire una nuova variabile attraverso una formula (che
  può essere una funzione di una o più variabili esistenti). Per la
  sintassi di queste formule, si veda la sezione ``Definisci nuova
  variabile'' della guida in linea o la voce \cmd{genr}. Un semplice
  esempio:
	  
\begin{verbatim}
	    pippo = x1 * x2
\end{verbatim}

  creerà la nuova variabile \verb+pippo+ come prodotto delle variabili
  esistenti \verb+x1+ e \verb+x2+.  In queste formule, le variabili
  devono essere indicate per nome, non per numero identificativo.
\item \textsf{Menù modello}: per i dettagli sui vari stimatori offerti
  in questo menù, si consulti XXX oppure il capitolo ``Stima'' della
  guida in linea. Si veda anche il [?] a proposito della stima di
  modelli non lineari.
\item \textsf{Menù Aiuto}: usatelo!  Fornisce dettagli sulla sintassi
  dei comandi e delle finestre di dialogo.
\end{itemize}



\section{La barra degli strumenti di gretl}
\label{toolbar}

In basso a sinistra nella finestra principale si trova la barra
      degli strumenti.\begin{center}
        \includegraphics[scale=0.5]{figures/toolbar}
      \end{center}
Le icone sulla barra hanno il seguente significato, nell'ordine:
\begin{enumerate}
\item Avvia una calcolatrice. Una funzione comoda quando si ha bisogno
  di usare velocemente una calcolatrice mentre si lavora in
  \app{gretl}. Il programma avviato in modo predefinito è
  \verb+calc.exe+ in MS Windows, o \verb+xcalc+ nel sistema X window.
  È possibile cambiare il programma nel menà \textsf{File, Preferenze,
    Generali}, sezione ``Programmi''.
          
\item Inizia un nuovo script. Apre una finestra in cui è possibile
  digitare una serie di comandi da eseguire in modalità batch.
\item Apri il terminale di gretl. Una scorciatoia per il comando del
  menù ``Terminale di Gretl'' (si veda Section \ref{menus}).
\item Apri la finestra di sessione di gretl.
\item Apri il sito web di \app{gretl} nel proprio browser (funziona
  solo se si è connessi a internet e si dispone di un browser).
\item Apri l'ultima versione del manuale di gretl in formato PDF.
  Richiede una connessione a internet e un browser in grado di gestire
  i file PDF.
\item Apri la guida in linea per la sintassi dei comandi (che mostra i
  dettagli di tutti i comandi disponibili).
	  
\item Apri la finestra di dialogo per costruire un grafico.
	  
\item Apri la finestra di dialogo per stimare un modello con i minimi
  quadrati ordinari.
\item Apri una finestra che elenca i dataset relativi al libro
  \emph{Introductory Econometrics} di Ramanathan (e anche i dataset
  del libro di Jeffrey Wooldridge, se sono installati).
\end{enumerate}


      Se non si desidera visualizzare la barra degli strumenti, è possibile
      disabilitarla nel menù \textsf{File, Preferenze, Generali},
      de-selezionando la casella ``Mostra la barra degli strumenti di gretl''.

%%% Local Variables: 
%%% mode: latex
%%% TeX-master: "gretl-guide-it"
%%% End: 

