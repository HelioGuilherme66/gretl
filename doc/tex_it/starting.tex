\chapter{Iniziare}
\label{getting-started}

\section{Eseguire una regressione}
\label{starting-regression}

Questa introduzione è dedicata prevalentemente alla versione grafica
del programma; si veda il capitolo~\ref{cli} e la \GCR\ per i dettagli
sulla versione a riga di comando del programma, \app{gretlcli}.
    
È possibile fornire il nome di un file di dati da aprire come
argomento a \app{gretl}, ma per il momento non facciamolo: avviamo
semplicemente il programma\footnote{Per comodità, in questo manuale
  chiamerò semplicemente \app{gretl} il client grafico del programma;
  si noti comunque che il nome specifico del programma è differente a
  seconda della piattaforma: su Linux si chiama \verb+gretl_x11+,
  mentre su MS Windows è \verb+gretlw32.exe+. Sui sistemi Linux viene
  installato anche uno script chiamato \verb+gretl+, si veda anche la
  \GCR.}. Apparirà la finestra principale (che di solito mostra le
informazioni sul dataset, ma che ora è vuota) e vari menù, alcuni dei
quali disabilitati.
    
Cosa si può fare a questo punto? Si possono sfogliare i file di dati
(o i database) forniti, aprire un file di dati, crearne uno nuovo,
leggere l'aiuto in linea, o aprire un file di comandi. Per ora,
sfogliamo i file di dati forniti: dal menù ``File'', scegliamo
``Apri dati, File di esempio, Ramanathan\dots{}''. Si dovrebbe
aprire una seconda finestra, che presenta un elenco dei file di dati
forniti con il pacchetto (si veda la Figura~\ref{fig-datafiles}). La
numerazione dei file corrisponde all'organizzazione dei capitoli di
Ramanathan (2002), che descrive l'analisi di questi dati, ma i dati
sono utilizzabili per fare pratica anche senza avere il testo.
    
\begin{figure}[htbp]
  \begin{center}
    \includegraphics[scale=0.75]{figures/datafiles}
  \end{center}
  \caption{Finestra dei file di esempio}
  \label{fig-datafiles}
\end{figure}

Selezionando una riga in questa finestra e facendo clic su ``Info'',
si aprirà una finestra di descrizione del dataset in questione (che
può contenere informazioni a proposito della fonte dei dati e della
definizione delle variabili).  Se si trova un file interessante, è
possibile aprirlo facendo clic su ``Apri'', o semplicemente facendo
doppio clic sul nome del file. Per il momento, apriamo \verb+data3-6+.

\tip{Nelle finestre di \app{gretl} che contengono liste, facendo
  doppio clic su una riga viene eseguita l'azione predefinita per la
  relativa voce nella lista: ad esempio mostrare i valori di una
  serie, o aprire un file.} 

Questo file contiene dati relativi a un
oggetto classico dell'econometria, la funzione di consumo. La finestra
dei dati dovrebbe ora contenere il nome del file di dati in uso,
l'intervallo completo dei dati e quello del campione, i nomi delle
variabili, insieme a delle loro brevi descrizioni (si veda la Figura
\ref{fig-mainwin}).
    
\begin{figure}[htbp]
  \begin{center}
    \includegraphics[scale=0.75]{figures/mainwin}
  \end{center}
  \caption{Finestra principale, con un file di esempio aperto}
  \label{fig-mainwin}
\end{figure}

OK, cosa possiamo fare ora? Le varie opzioni dei menù dovrebbero
essere abbastanza chiare: per ora ci concentreremo sul menù Modello,
ma una panoramica di tutti i menù della finestra principale è fornita
più avanti (si veda la sezione~\ref{menus}).
    
Il menù Modello di \app{gretl} offre varie routine di stima
econometrica: quella più semplice e nota è rappresentata dai minimi
quadrati ordinari (Ordinary Least Squares - OLS). Scegliendo OLS, si
apre una finestra di dialogo che richiede una \emph{specificazione del
  modello}; si veda la Figura~\ref{fig-selector}.
    
\begin{figure}[htbp]
  \begin{center}
    \includegraphics[scale=0.75]{figures/selector}
  \end{center}
  \caption{Specificazione del modello}
  \label{fig-selector}
\end{figure}

Per selezionare la variabile dipendente, fare clic su una variabile
nella lista di sinistra e premere il pulsante ``Scegli'' con la
freccia che punta verso il riquadro della variabile dipendente.
Selezionando la casella ``Imposta come predefinito'', la variabile
scelta verrà sempre pre-selezionata come variabile dipendente durante
le prossime aperture della finestra di dialogo.  Trucco: facendo
doppio clic su una variabile sulla sinistra, viene selezionata come
variabile dipendente e impostata come scelta predefinita.  Per
selezionare le variabili indipendenti, fare clic su di esse nella
lista di sinistra e premere il pulsante ``Aggiungi'' (o fare clic col
pulsante destro del mouse). È possibile selezionare più variabili
contigue trascinando il mouse; se le variabili da selezionare non sono
contigue, occorre fare clic tenendo premuto il tasto \verb+Ctrl+.  Per
eseguire una regressione con il consumo come variabile dipendente e il
reddito come variabile indipendente, fare clic su \verb+Ct+ nel
riquadro della variabile dipendente e aggiungere \verb+Yt+ alla lista
delle variabili indipendenti.

\section{Risultati della stima}
\label{est-output}


Una volta specificato un modello, apparirà una finestra che mostra i
risultati della regressione, in un formato sufficientemente chiaro e
standard (Figura~\ref{fig-modelwin}).
    
\begin{figure}[htbp]
  \begin{center}
    \includegraphics[scale=0.75]{figures/modelwin}
  \end{center}
  \caption{Finestra dei risultati del modello}
  \label{fig-modelwin}
\end{figure}

La finestra dei risultati contiene dei menù che consentono di
ispezionare o mostrare graficamente i residui e i valori stimati, e di
eseguire vari test diagnostici sul modello.

Per la maggior parte dei modelli c'è anche un'opzione per stampare il
risultato della regressione in formato {\LaTeX}. Si veda il
capitolo~\ref{gretltex} per i dettagli.

Per importare i risultati di \app{gretl} in un word processor, è
possibile fare copia e incolla da una finestra dei risultati usando il
menù \textsf{Modifica} (o il pulsante Copia, in alcuni contesti) nel
programma di arrivo.  Molte finestre di \app{gretl} (non tutte)
offrono l'opzione di copiare in formato RTF (il ``Rich Text Format''
di Microsoft) o come {\LaTeX}. Se si deve incollare in un word
processor, RTF può essere una buona opzione, visto che il formato
tabulare dei risultati viene preservato\footnote{Si noti che quando si
  copia come RTF in MS Windows, Windows permetterà di incollare il
  materiale solo in applicazioni che ``comprendono'' l'RTF. Quindi,
  sarà possibile incollare in MS Word, ma non nel Blocco Note. Inoltre
  sembra esserci un bug in alcune versioni di Windows, per cui
  l'operazione di copia non funziona se l'applicazione ``di arrivo''
  (ad es. MS Word) non è stata avviata prima di copiare il materiale
  in questione.}.  In alternativa, è possibile salvare i risultati
come file di testo semplice e importare successivamente il file nel
programma di elaborazione testi: quando si conclude una sessione di \app{gretl}
si ha l'opportunità di salvare tutti i risultati della sessione in un unico
file.

Si noti che nel desktop \app{gnome} e in MS Windows, il menù
\textsf{File} contiene un comando per inviare i risultati direttamente
a una stampante.

\tip{Quando si incollano o si importano dei risultati di \app{gretl}
  sotto forma di testo semplice in un word processor, conviene
  selezionare un carattere a spaziatura fissa, in stile macchina da
  scrivere (ad es. il Courier), per preservare il formato tabulare dei
  risultati. Selezionare un carattere non troppo grande (Courier da 10
  punti dovrebbe andare bene) eviterà che le righe dei risultati
  vengano spezzate nei punti sbagliati.}

\section{I menù della finestra principale}
\label{menus}

Sulla barra dei menù della finestra principale si trovano, nell'ordine
da sinistra a destra, i menù File, Strumenti, Dati, Visualizza, Aggiungi,
Campione, Variabile, Modello e Aiuto.

    \begin{center}
      \includegraphics[scale=0.75]{figures/menubar}
    \end{center}

\begin{itemize}
\item \textsf{Menù file}
  \begin{itemize}
  \item \textsf{Apri dati}: apre un file di dati in formato interno di
    \app{gretl} o lo importa da altri formati. Si veda il
    capitolo~\ref{datafiles}.
  \item \textsf{Aggiungi dati}: aggiunge dati al dataset in uso, da un
    file di dati di \app{gretl}, un file con dati separati da virgole,
    o un foglio elettronico.
  \item \textsf{Salva dati}: salva il file di dati \app{gretl} in uso.
  \item \textsf{Salva dati come}: salva il dataset in uso in formato
    interno, con la possibilità di usare la compressione gzip. Si veda
    il capitolo~\ref{datafiles}.
  \item \textsf{Esporta dati}: salva il dataset in uso in formato CSV
    (valori separati da virgole), o nei formati di GNU R o GNU Octave.
    Si veda il capitolo~\ref{datafiles} e anche
    l'appendice~\ref{app-advanced}.
  \item \textsf{Invia a}: invia il dataset come allegato in un'e-mail.
  \item \textsf{Nuovo dataset}: permette di creare un dataset vuoto, in cui è
    possibile immettere dati manualmente o importando delle serie da un
    database. Si veda oltre per i dettagli sui database.
  \item \textsf{Abbandona dataset}: cancella dalla memoria il dataset
    in uso. Di solito questa operazione non è necessaria (visto che
    aprendo un nuovo file di dati, quello in uso viene sostituito), ma
    ci sono casi in cui è utile.
  \item \textsf{Comandi}: uno ``script'' è un file che contiene una sequenza
    di comandi di \app{gretl}. Questo menù contiene voci che permettono di
    aprire uno script di comandi creato in precedenza (``File utente''), uno
    script di esempio tra quelli forniti, o una finestra di editor per creare un
    nuovo script.
  \item \textsf{Sessioni}: un file di sessione contiene una fotografia di una
    precedente sessione di lavoro con \app{gretl}, che comprende il dataset usato
    e tutti i modelli e i grafici che sono stati salvati. Questo menù permette
    di aprire una sessione salvata in precedenza o di salvare la sessione
    in corso.
  \item \textsf{Database}: permette di consultare alcuni ampi database di serie
    storiche, disponibili sul proprio computer o, se si è connessi a internet,
    sul server dei database di \app{gretl}. Per i dettagli, si veda la sezione
    \ref{dbase}.
  \item \textsf{Funzioni}: gestisce i ``pacchetti di funzioni'' (si veda la
    sezione~\ref{sec:func-packages}), che permettono di accedere a funzioni
    scritte da altri utenti e di distribuire le proprie.
  \item \textsf{Esci}: abbandona il programma. Verrà proposto di salvare il lavoro svolto.
  \end{itemize}

\item \textsf{Menù strumenti}
  \begin{itemize}
  \item \textsf{Tavole statistiche}: cerca i valori critici per alcune
    distribuzioni di uso comune (normale o Gaussiana, \emph{t},
    chi-quadro, \emph{F} e Durbin--Watson).
  \item \textsf{Calcola p-value}: calcola i p-value per le distribuzioni
    Gaussiana, \emph{t}, chi-quadro, \emph{F}, gamma, binomiale o Poisson. Si
    veda anche il comando \cmd{pvalue} nella \GCR.
  \item \textsf{Grafici distribuzione}: produce grafici di varie distribuzioni
    di probabilità. Il menù pop-up della finestra grafica che viene creata contiene
    il comando ``Aggiungi un'altra curva'', che permette di mostrare più curve
    sullo stesso grafico (ad esempio è possibile disegnare la distribuzione
    \emph{t} con vari gradi di libertà).
  \item \textsf{Calcola test}: calcola le statistiche test e i p-value
    per una serie di test di ipotesi di uso comune (media della
    popolazione, varianza e proporzione, differenza delle medie o
    delle varianze e proporzioni).
  \item \textsf{Test non parametrici}: calcola statistiche per vari test non parametrici
    (test dei segni, test di Wilcoxon, test delle successioni).
  \item \textsf{Seme per numeri casuali}: imposta il seme per il generatore di
    numeri casuali (l'impostazione predefinita si basa sull'ora di sistema in
    cui il programma è stato avviato).
  \item \textsf{Visualizza log comandi}: apre una finestra che contiene il
    registro dei comandi eseguiti fino a questo momento.
  \item \textsf{Terminale di Gretl}: apre una finestra di
    ``terminale'' in cui è possibile digitare dei comandi, come se si
    stesse usando la versione a riga di comando \app{gretlcli}, invece
    di quella con interfaccia grafica.
  \item \textsf{Avvia Gnu R}: avvia \app{R} (se è presente sul
    sistema) e vi carica una copia del dataset in uso in \app{gretl}.
    Si veda l'appendice~\ref{app-advanced}.
  \item \textsf{Ordina variabili}: riordina l'elenco delle variabili nella
    finestra principale, secondo il numero identificativo o alfabeticamente.
  \item \textsf{Test NIST}: controlla l'accuratezza numerica di
    \app{gretl} usando i test di riferimento per la regressione
    lineare adottati dal National Institute of Standards and
    Technology statunitense.
  \item \textsf{Preferenze}: imposta i percorsi per vari file a cui
    \app{gretl} ha bisogno di accedere, sceglie il carattere usato per mostrare
    i risultati, attiva o disattiva l'avviso in caso di nuove versioni
    disponibili del programma, configura la barra degli strumenti, e molte altre
    opzioni. Per ulteriori dettagli, si veda la \GCR.
  \end{itemize}

\item \textsf{Menù dati}
  \begin{itemize}
  \item \textsf{Seleziona tutto}: seleziona tutte le variabili; molti comandi
    dei menù hanno effetto sulle variabili selezionate nella finestra
    principale.
  \item \textsf{Mostra valori}: apre una finestra con un elenco (non
    modificabile) dei valori delle variabili (tutte o un sottoinsieme
    di esse).
  \item \textsf{Modifica valori}: apre una finestra di foglio
    elettronico, con cui è possibile modificare valori, aggiungere
    nuove variabili, o estendere il numero delle osservazioni.
  \item \textsf{Aggiungi osservazioni}: mostra una finestra di dialogo
    in cui è possibile scegliere un numero di osservazioni da
    aggiungere alla fine del dataset attuale; da usare per le
    previsioni.
  \item \textsf{Rimuovi osservazioni in più}: attivo solo se
    sono state aggiunte automaticamente delle osservazioni durante la
    procedura di previsione; cancella queste osservazioni aggiuntive.
  \item \textsf{Visualizza descrizione}, \textsf{Modifica
      descrizione}: ``Visualizza descrizione'' mostra le informazioni
    disponibili per il file di dati in uso; ``Modifica descrizione''
    permette di modificarle (se si ha il permesso di farlo).
  \item \textsf{Visualizza informazioni complete}: apre una finestra
    con una descrizione completa del dataset in uso, che include le
    informazioni di riepilogo e quelle specifiche di ogni variabile.
  \item \textsf{Aggiungi marcatori}: richiede di specificare un file
    di testo che contiene ``marcatori per le osservazioni'' (brevi
    stringhe che identificano singole osservazioni) e aggiunge queste
    informazioni al dataset. Si veda il capitolo~\ref{datafiles}.
  \item \textsf{Rimuovi marcatori}: attivo solo se il dataset contiene
    marcatori per le osservazioni; rimuove questi marcatori.
  \item \textsf{Struttura dataset}: permette di modificare
    l'interpretazione strutturale del dataset in uso. Ad esempio, se i
    dati sono stati importati come cross section, è possibile fare in
    modo che il programma li interpreti come serie storiche o come
    panel. Si veda anche la sezione~\ref{sec:data-structure}.
  \item \textsf{Compatta dati}: per serie storiche con frequenza
    superiore a quella annuale, permette di diminuire la frequenza dei
    dati, usando uno dei quattro metodi di compattamento disponibili
    (media, somma, inizio del periodo, fine del periodo).
  \item \textsf{Espandi dati}: per serie storiche, permette di aumentare la
    frequenza dei dati.
  \item \textsf{Trasponi dati}: trasforma ogni osservazione in una
    variabile e viceversa (o, in altre parole, ogni riga della matrice
    dei dati diventa una colonna della nuova matrice dei dati); può
    essere utile per ``raddrizzare'' dati importati in modo errato.
  \end{itemize}

\item \textsf{Menù visualizza}
  \begin{itemize}
  \item \textsf{Finestra icone}: apre una finestra che mostra la
    sessione corrente di \app{gretl} sotto forma di un insieme di
    icone. Per i dettagli si veda la sezione~\ref{session}.
  \item \textsf{Grafico}: apre una finestra di dialogo
    che permette di scegliere tra un grafico temporale, un grafico a
    dispersione X--Y, un grafico X--Y a impulsi (barre verticali), un
    grafico X--Y ``con fattore'' (ossia, con i punti colorati in modo
    diverso a seconda del valore di una data variabile dummy), un
    boxplot e un grafico 3D.  Si veda il capitolo~\ref{chap-graphs}
    per i dettagli.
  \item \textsf{Grafici multipli}: permette di comporre un insieme di
    grafici (al massimo sei) in un'unica finestra. I grafici possono essere
    a dispersione o di serie storiche.
  \item \textsf{Statistiche descrittive}: mostra un insieme abbastanza
    ricco di statistiche descrittive per tutte le variabili del
    dataset, o per le variabili selezionate.
  \item \textsf{Matrice di correlazione}: mostra i coefficienti di
    correlazione fra le variabili selezionate.
  \item \textsf{Tabulazione incrociata}: mostra una tabulazione incrociata
    fra le variabili selezionate. Occorre che almeno due variabili del dataset
    siano state marcate come discrete (si veda il Capitolo~\ref{chap:discrete}).
  \item \textsf{Componenti principali}: produce un'analisi delle componenti
    principali delle variabili selezionate.
  \item \textsf{Distanze di Mahalonobis}: calcola la distanza di
    Mahalonobis per ogni osservazione dal centroide dell'insieme di
    variabili selezionate.
  \item \textsf{Correlogramma incrociato}: calcola e mostra il correlogramma incrociato
    per due variabili selezionate.
  \end{itemize}

\item \textsf{Menù aggiungi}: offre alcune trasformazioni
  standard per le variabili (logaritmi, ritardi, quadrati, ecc) che
  è possibile aggiungere al dataset. Dà anche l'opzione di
  aggiungere variabili casuali e (per i dataset di serie storiche)
  variabili dummy stagionali (ad es. variabili dummy trimestrali per
  dati trimestrali).

\item \textsf{Menù campione}
  \begin{itemize}
  \item \textsf{Imposta intervallo}: seleziona punti di partenza e
    arrivo diversi per il campione in uso, all'interno dell'intervallo
    di dati disponibili.
  \item \textsf{Ripristina campione completo}: si spiega da sé.
  \item \textsf{Imposta in base a dummy}: data una variabile dummy
    (indicatore) con valori 0 o 1, vengono scartate dal campione tutte
    le osservazioni per cui la variabile dummy vale 0.
  \item \textsf{Imposta in base a condizione}: simile al precedente,
    tranne per il fatto che non si ha bisogno di una variabile
    predefinita: basta fornire una condizione Booleana (ad es.
    \verb+sqft > 1400+) e il campione sarà ristretto alle osservazioni
    che soddisfano la condizione. Si veda la voce \cmd{genr} nella \GCR\
    per maggiori dettagli sugli operatori Booleani che possono essere
    usati.
  \item \textsf{Sotto-campione casuale}: estrae un campione casuale dal dataset.
  \item \textsf{Scarta valori mancanti}: scarta dal campione corrente
    tutte le osservazioni per cui almeno una variabile ha un valore
    mancante (si veda la sezione~\ref{missing-data}).
  \item \textsf{Conta valori mancanti}: produce un rapporto sulle
    osservazioni per cui mancano dei valori. Può essere utile durante
    l'esame di un dataset panel, dove è abbastanza comune incontrare
    valori mancanti.
  \item \textsf{Imposta codice valori mancanti}: imposta il valore
    numerico che sarà interpretato come ``mancante'' o ``non
    disponibile''. Questo comando è utile se si stanno utilizzando dati
    importati, per cui \app{gretl} non ha riconosciuto il codice per i valori
    mancanti.
  \end{itemize}

\item \textsf{Menù variabile}: la maggior parte di questi comandi
  opera su una sola variabile alla volta. La variabile ``attiva''
  viene impostata facendo clic sulla riga che la contiene nella
  finestra principale. La maggior parte delle opzioni si spiegano da
  sole.  Si noti che è possibile rinominare una variabile e modificare
  la sua etichetta descrittiva usando ``Modifica attributi''. È anche
  possibile definire una nuova variabile attraverso una formula (che
  può essere una funzione di una o più variabili esistenti). Per la
  sintassi di queste formule, si veda la sezione ``Definisci nuova
  variabile'' della guida in linea o la voce \cmd{genr}. Un semplice
  esempio:
          
\begin{code}
pippo = x1 * x2
\end{code}

  creerà la nuova variabile \verb+pippo+ come prodotto delle variabili
  esistenti \verb+x1+ e \verb+x2+.  In queste formule, le variabili
  devono essere indicate per nome, non per numero identificativo.

\item \textsf{Menù modello}: per i dettagli sui vari stimatori offerti
  da questo menù, si consulti la \GCR.  Si veda anche il capitolo~\ref{chap-nls}
  a proposito della stima di modelli non lineari.

\item \textsf{Menù aiuto}: usatelo!  Fornisce dettagli sulla sintassi
  dei comandi e delle finestre di dialogo.
\end{itemize}

\section{Scorciatoie da tastiera}
\label{keyb-accel}

Mentre si lavora nella finestra principale di \app{gretl}, è possibile compiere alcune
operazioni comuni utilizzando la tastiera, come mostrato nella tabella seguente:

\begin{center}
\begin{tabular}{lp{5in}}
\texttt{Invio} & Apre una finestra contenente i valori delle variabili selezionate,
  ossia, esegue il comando ``Dati, Mostra valori''.\\
\texttt{Canc} & Cancella le variabili selezionate. Per evitare cancellazioni
  accidentali è richiesta una conferma.\\
\texttt{e} & Ha lo stesso effetto del comando ``Modifica attributi'' del
  menù ``Variabile''.\\
\texttt{F2} & Ha lo stesso significato di ``e'', per compatibilità con altri programmi.\\
\texttt{g} & Ha lo stesso effetto del comando ``Definisci nuova variabile'' dal menù ``Variabile''
  (che richiama il comando \texttt{genr}).\\
\texttt{h} & Apre la finestra di aiuto per i comandi di gretl.\\
\texttt{F1} & Ha lo stesso significato di ``h'', per compatibilità con altri programmi.\\
\texttt{r} & Aggiorna l'elenco delle variabili nella finestra principale: ha lo
  stesso effetto del comando ``Aggiorna finestra'' nel menu ``Dati''. \\
\texttt{t} & Mostra in un grafico la variabile selezionata; per i dataset di
  tipo serie storiche viene mostrato un grafico temporale, mentre per i dati di
  tipo cross section si ottiene un grafico di distribuzione di frequenza.
\end{tabular}
\end{center}


\section{La barra degli strumenti di gretl}
\label{toolbar}

In basso a sinistra nella finestra principale si trova la barra degli
strumenti.

\begin{center}
  \includegraphics[scale=0.75]{figures/toolbar}
\end{center}

Le icone sulla barra hanno il seguente significato, nell'ordine:

\begin{enumerate}
\item Avvia una calcolatrice. Una funzione comoda quando si ha bisogno
  di usare velocemente una calcolatrice mentre si lavora in
  \app{gretl}. Il programma avviato in modo predefinito è
  \verb+calc.exe+ in MS Windows, o \verb+xcalc+ nel sistema X window.
  È possibile cambiare il programma nel menù ``Strumenti, Preferenze,
    Generali'', sezione ``Programmi''.
\item Inizia un nuovo script. Apre una finestra in cui è possibile
  digitare una serie di comandi da eseguire in modalità batch.
\item Apre il terminale di gretl. Una scorciatoia per il comando del
  menù ``Terminale di Gretl'' (si veda la sezione~\ref{menus}).
\item Apre la finestra delle icone di \app{gretl}.
\item Apre il sito web di \app{gretl} nel proprio browser (funziona
  solo se si è connessi a internet e si dispone di un browser).
\item Apre l'ultima versione del manuale di gretl in formato PDF.
  Richiede una connessione a internet e un browser configurato.
\item Apre questa guida in formato PDF.
\item Apre la guida in linea per la sintassi dei comandi (che mostra i
  dettagli di tutti i comandi disponibili).
\item Apre la finestra di dialogo per costruire un grafico.
\item Apre la finestra di dialogo per stimare un modello con i minimi
  quadrati ordinari.
\item Apre una finestra che elenca i dataset distribuiti insieme a \app{gretl}
  e altri dataset eventualmente installati.
\end{enumerate}

Se non si desidera visualizzare la barra degli strumenti, è possibile
disabilitarla nel menù ``Strumenti, Preferenze, Generali'',
de-selezionando la casella ``Mostra la barra degli strumenti di
gretl''.

%%% Local Variables: 
%%% mode: latex
%%% TeX-master: "gretl-guide-it"
%%% End: 

