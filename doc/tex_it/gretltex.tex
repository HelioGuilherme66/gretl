\chapter{Gretl e \TeX}
\label{gretltex}


\section{Introduzione}
\label{tex-intro}

\TeX, sviluppato inizialmente da Donald Knuth della Stanford University
e poi migliorato da centinaia di sviluppatori di tutto il mondo, è
il punto di riferimento per la composizione di testi scientifici.
\app{Gretl} fornisce vari comandi che consentono di vedere un'anteprima
o di stampare i risultati delle analisi econometriche usando 
\TeX, oltre che di salvare i risultati in modo da poter essere
successivamente modificati con \TeX.

Questo capitolo spiega in dettaglio le funzionalità di \app{gretl}
che interessano \TeX. La prima sezione descrive i menù nell'interfaccia grafica,
la sezione~\ref{tex-tune} discute vari modi di personalizzare i risultati
prodotti da \TeX, la sezione~\ref{tex-encode} spiega come gestire la codifica
dei caratteri per le lingue diverse dall'inglese, mentre la
sezione~\ref{tex-install} fornisce alcune indicazioni per conoscere meglio \TeX
e installarlo, se ancora non lo si ha sul proprio computer. Per chiarezza: \TeX\
non è incluso nella distribuzione standard di \app{gretl}, è un pacchetto
separato, che comprende vari programmi e file di supporto.

Prima di procedere, può essere utile chiarire brevemente il modo in cui
viene prodotto un documento usando \TeX. La maggior parte di questi dettagli
non necessitano di alcuna preoccupazione da parte dell'utente, visto che
sono gestiti automaticamente da \app{gretl}, ma una comprensione di base dei
meccanismi all'opera può aiutare nella scelta delle opzioni a disposizione.

Il primo passo consiste nella creazione di un file ``sorgente'' testuale,
che contiene il testo o le espressioni matematiche che compongono il documento,
assieme ad alcuni comandi mark-up che regolano la formattazione del documento.
Il secondo passo consiste nel fornire il file a un motore che esegue la
formattazione vera e propria. Tipicamente, si tratta di:
\begin{itemize}
\item un programma chiamato \app{latex}, che genera un risultato in formato
  DVI (device-independent), oppure
\item un programma chiamato \app{pdflatex}, che genera un risultato in formato
  PDF\footnote{Gli utenti più esperti hanno dimestichezza anche con il
  cosiddetto ``plain \TeX'', che viene processato dal programma \app{tex}.
  La maggioranza degli utenti di \TeX, comunque, usa le macro fornite dal
  programma \LaTeX, sviluppato inizialmente da Leslie Lamport. \app{Gretl}
  non supporta il plain \TeX.}.
\end{itemize}

Per visualizzare le anteprime, si può utilizzare un visualizzatore DVI,
(tipicamente \app{xdvi} sui sistemi GNU/Linux) o PDF (ad esempio Adobe Acrobat
Reader o \app{xpdf}, a seconda di come è stato processato il sorgente.  Se si
sceglie la via del DVI, c'è un ultimo passo per creare un documento stampabile,
che tipicamente richiede il programma \app{dvips} per generare un file in
formato PostScript. Se si sceglie la via del PDF, il documento è pronto per
essere stampato.

Sulle piattaforme MS Windows e Mac OS X, \app{gretl} richiama
\app{pdflatex} per processare il file sorgente e si aspetta che il sistema
operativo sia in grado di eseguire un programma per visualizzare il file PDF; il
formato DVI non è supportato. Su GNU/Linux, la scelta predefinita è per il formato
DVI, ma se si preferisce usare il PDF basta seguire queste istruzioni:
dal menù ``Strumenti, Preferenze, Generali'', nella sezione ``Programmi'',
impostare il ``Comando per compilare i file TeX'' a \texttt{pdflatex}; inoltre
assicurarsi che il ``Comando per visualizzare i file PDF'' sia ben impostato.

\section{I comandi \TeX nei menù}
\label{tex-menus}

\subsection{La finestra del modello}

La maggior parte dei comandi di \app{gretl} relativi a \TeX\ si trova nel menù
``LaTeX'' della finestra del modello, che contiene le voci ``Visualizza'',
``Copia'', ``Salva'' e ``Opzioni equazione'' (si veda la Figura~\ref{fig:latex-menu}).

\begin{figure}[htbp]
  \caption{Il menù \LaTeX\ della finestra del modello}
  \label{fig:latex-menu}
  \begin{center}
    \includegraphics[scale=0.75]{figures/latex_menu}
  \end{center}
\end{figure}

Ognuna delle prime tre voci, a sua volta, contiene due opzioni, intitolate
``Tabella'' ed ``Equazione''.  Selezionando ``Tabella'', il modello viene
rappresentato in forma tabulare, consentendo la rappresentazione più completa ed
esplicita dei risultati; l'esempio mostrato nella Tabella~\ref{tab:mod1} è stato
creato proprio scegliendo il comando ``Copia, Tabella'' di \app{gretl} (per
brevità sono state omesse alcune righe).

\begin{table}[htbp]
\caption{Esempio dell'output \LaTeX\ tabulare}
\label{tab:mod1}
\begin{center}

Modello 1: Stime OLS usando le 51 osservazioni 1-51\\
Variabile dipendente: ENROLL\\

\vspace{1em}

\begin{tabular*}{.8\textwidth}{@{\extracolsep{\fill}}
l% col 1: varname
  D{.}{.}{-1}% col 2: coeff
    D{.}{.}{-1}% col 3: sderr
      D{.}{.}{-1}% col 4: t-stat
        D{.}{.}{4}}% col 5: p-value (or slope)
Variabile &
  \multicolumn{1}{c}{Coefficiente} &
    \multicolumn{1}{c}{Errore\ Std.} &
      \multicolumn{1}{c}{statistica $t$} &
        \multicolumn{1}{c}{p-value} \\[1ex]
const &
  0.241105 &
    0.0660225 &
      3.6519 &
        0.0007 \\
CATHOL &
  0.223530 &
    0.0459701 &
      4.8625 &
        0.0000 \\
PUPIL &
  -0.00338200 &
    0.00271962 &
      -1.2436 &
        0.2198 \\
WHITE &
  -0.152643 &
    0.0407064 &
      -3.7499 &
        0.0005 \\
\end{tabular*}

\vspace{1em}

\begin{tabular}{lD{.}{.}{-1}}
Media della variabile dipendente & 0.0955686 \\
 D.S. della variabile dipendente & 0.0522150 \\
Somma dei quadrati dei residui & 0.0709594 \\
Errore standard dei residui ($\hat{\sigma}$) & 0.0388558 \\
$R^2$ & 0.479466 \\
$\bar{R}^2$ corretto & 0.446241 \\
$F(3, 47)$ & 14.4306 \\
\end{tabular}
\end{center}
\end{table}

L'opzione ``Equazione'' si spiega da sé: i risultati della stima vengono scritti
sotto forma di equazione, nel modo seguente

%%% the following needs the amsmath LaTeX package

\begin{gather}
\widehat{\rm ENROLL} = 
\underset{(0.066022)}{0.241105}
+\underset{(0.04597)}{0.223530}\,\mbox{CATHOL}
-\underset{(0.0027196)}{0.00338200}\,\mbox{PUPIL}
-\underset{(0.040706)}{0.152643}\,\mbox{WHITE}
 \notag \\
T = 51 \quad \bar{R}^2 = 0.4462 \quad F(3,47) = 14.431 \quad \hat{\sigma} = 0.038856\notag \\
\centerline{(errori standard tra parentesi)} \notag
\end{gather}

La differenza tra i comandi ``Copia'' e ``Salva'' è di due tipi. Innanzitutto,
``Copia'' copia il sorgente \TeX\ negli appunti, mentre ``Salva'' richiede il
nome di un file in cui verrà salvato il sorgente. In secondo luogo, con
``Copia'' il materiale viene copiato come ``frammento'' di file \TeX, mentre con
``Salva'' viene salvato come file completo. La differenza si spiega tenendo
conto che un file sorgente \TeX\ completo comprende un preambolo che contiene
comandi come \verb|\documentclass|, che definisce il tipo di documento (ad
esempio articolo, rapporto, libro, ecc.) e come \verb|\begin{document}| e
\verb|\end{document}|, che delimitano l'inizio e la fine del documento. Questo
materiale aggiuntivo viene incluso quando si sceglie ``Salva'', ma non quando si
sceglie ``Copia'', visto che in questo caso si presume che l'utente incollerà i
dati in un file sorgente \TeX\ già provvisto del preambolo richiesto.

I comandi del menù ``Opzioni equazione'' sono chiari: determinano se, quando
si stampa il modello sotto forma di equazione, verranno mostrati gli errori
standard o i rapporti $t$ tra parentesi sotto le stime dei parametri.
L'impostazione predefinita è quella di mostrare gli errori standard.

\subsection{Altre finestre}

Altre finestre usate per la visualizzazione dei risultati contengono dei comandi
per visualizzare, copiare e salvare in formato \TeX. Nel caso di finestre che
contengono una barra degli strumenti grafica, basta fare clic sul pulsante
\TeX; la Figura~\ref{fig:tex-icon} mostra questa icona (la penultima della barra
degli strumenti), insieme alla finestra di dialogo che appare quando si preme il
pulsante.

\begin{figure}[htbp]
  \caption{L'icona \TeX\ e la sua finestra di dialogo}
  \label{fig:tex-icon}
    \begin{center}
      \includegraphics[scale=0.75]{figures/texdialog} 
    \end{center}
\end{figure}

Un aspetto del supporto \TeX\ di \app{gretl} che può risultare utile per le
pubblicazioni scientifiche è la possibilità di esportare la ``tabella modelli''
(si veda la sezione~\ref{model-table}). Un esempio è mostrato nella Tabella~\ref{tab:modeltab}.

\begin{table}[htbp]
\caption{La tabella modelli in formato \TeX}
\label{tab:modeltab}
\begin{center}
Stime OLS\\
Variabile dipendente: ENROLL \\
\vspace{1em}

\begin{tabular}{lccc}
 & Modello 1  & Modello 2  & Modello 3 \\  [6pt] 
const & $\,\,$0.2907$^{**}$ & $\,\,$0.2411$^{**}$ & 0.08557 \\
& \footnotesize{(0.07853)} & \footnotesize{(0.06602)} & \footnotesize{(0.05794)} \\ [4pt] 
CATHOL & $\,\,$0.2216$^{**}$ & $\,\,$0.2235$^{**}$ & $\,\,$0.2065$^{**}$ \\
& \footnotesize{(0.04584)} & \footnotesize{(0.04597)} & \footnotesize{(0.05160)} \\ [4pt] 
PUPIL & $-$0.003035 & $-$0.003382 & $-$0.001697 \\
& \footnotesize{(0.002727)} & \footnotesize{(0.002720)} & \footnotesize{(0.003025)} \\ [4pt] 
WHITE & $\,\,$$-$0.1482$^{**}$ & $\,\,$$-$0.1526$^{**}$ & \\
& \footnotesize{(0.04074)} & \footnotesize{(0.04071)} & \\ [4pt] 
ADMEXP & $-$0.1551 & & \\
& \footnotesize{(0.1342)} & & \\ [4pt] 
$n$ & 51 & 51 & 51 \\
$\bar R^2$ & 0.4502 & 0.4462 & 0.2956 \\
$\ell$ & 96.09 & 95.36 & 88.69 \\
\end{tabular}

\vspace{1em}
Errori standard tra parentesi\\
{}* indica significatività al livello del 10 per cento\\
{}** indica significatività al livello del 5 per cento\\
\end{center}
\end{table}


\section{Personalizzare l'output di \TeX}
\label{tex-tune}

È possibile operare su tre aspetti: modificare l'aspetto dell'output prodotto
da \app{gretl} nella modalità di anteprima \LaTeX, modificare la formattazione
delle tabelle dei modelli create con il comando \texttt{tabprint}, e
incorporare l'output di \app{gretl} nei propri file \TeX.

\subsection{La modalità anteprima}

Per quanto riguarda l'\emph{anteprima} dei documenti \LaTeX, è possibile controllare l'aspetto
dell'output di \app{gretl} usando un file chiamato \verb+gretlpre.tex+, che deve
trovarsi nella propria directory utente di \app{gretl} (si veda la \GCR).
Il contenuto di questo file verrà usato come ``preambolo'' per il sorgente \TeX,
e il suo valore predefinito è il seguente:
    
\begin{code}
\documentclass[11pt]{article}
\usepackage[latin1]{inputenc}
\usepackage{amsmath}
\usepackage{dcolumn,longtable}
\begin{document}
\thispagestyle{empty}
\end{code}

Si noti che sono richiesti i pacchetti \verb+amsmath+ e \verb+dcolumn+ (per
alcuni tipi di risultati è richiesto anche il pacchetto \verb+longtable+).
Modificando questo file, è possibile, ad esempio, cambiare il carattere usato, o
la dichiarazione \texttt{documentclass}, oppure ancora includere un pacchetto
alternativo.
 
La riga \verb|\usepackage[latin1]{inputenc}| viene automaticamente modificata se
\app{gretl} si trova ad essere eseguito su un sistema che usa la codifica
caratteri UTF-8, si veda la sezione~\ref{tex-encode} seguente.

Inoltre, se occorre comporre l'output di \app{gretl} in più di una lingua, è
possibile preparare file specializzati per ognuna delle lingue da usare,
chiamandoli con il nome \verb|gretlpre_xx.tex|, dove \texttt{xx} sta per le
prime due lettere della variabile di ambiente \texttt{LANG}, che indica la
lingua usata dal sistema. Ad esempio, se si sta utilizzando il programma in
lingua polacca, usando \verb|LANG=pl_PL|, \app{gretl} compirà le operazioni
seguenti per formare il preambolo di un file sorgente \TeX:

\begin{enumerate}
\item Cercare un file chiamato \verb|gretlpre_pl.tex| nella directory utente
  di \app{gretl}.
\item Se esso non viene trovato, cercare un file chiamato \verb|gretlpre.tex|.
\item Se esso non viene trovato, usare il preambolo predefinito visto sopra.
\end{enumerate}

Al contrario, supponendo di utilizzare di solito \app{gretl} in una lingua diversa
dall'inglese ma di voler talvota creare dei documenti in inglese, basta creare
un file \verb|gretlpre_en.tex|, che verrà usato per comporre il preambolo quando
\app{gretl} è eseguito con la localizzazione inglese (ossia, ad esempio con
\verb|LANG=en_US|).  

\subsection{Opzioni a riga di comando}

Dopo aver stimato un modello in uno script o interattivamente (usando il
terminale di \app{gretl} o la versione a riga di comando del programma \app{gretlcli})
è possibile usare i comandi \texttt{tabprint} o \texttt{eqnprint} per stampare
il modello rispettivamente in formato tabulare o sotto forma di equazione.
Questi comandi sono presentati nella \GCR{}.  

È possibile modificare la visualizzazione del formato tabulare usato da
\app{gretl} specificando un formato di riga personalizzato con l'opzione
\verb|--format| del comando \texttt{tabprint}. La stringa di formato deve essere
racchiusa tra virgolette doppie e preceduta da un segno di uguale, senza spazi.
La composizione della stringa di formato è la seguente: ci sono
quattro campi, che rappresentano il coefficiente, l'errore standard, il
rapporto $t$ e il p-value. Questi campi vanno separati
usando barre verticali e possono contenere una specificazione di formato
per valori numerici nello stile della funzione \texttt{printf}, oppure
possono essere lasciati in bianco, in modo da sopprimere la
visualizzazione del campo nella rispettiva colonna dela tabella (con
l'unico vincolo che non è possibile lasciare in bianco tutti i campi).
Ecco alcuni esempi:

\begin{code}
--format="%.4f|%.4f|%.4f|%.4f"
--format="%.4f|%.4f|%.3f|"
--format="%.5f|%.4f||%.4f"
--format="%.8g|%.8g||%.4f"
\end{code}

La prima specificazione stampa i valori di tutte le colonne usando 4
cifre decimali. La seconda sopprime il p-value e mostra il rapporto $t$ con 3
cifre decimali. La terza omette il rapporto $t$, mentre l'ultima omette il
rapporto $t$ e mostra sia il coefficiente che l'errore standard con 8 cifre
significative.

Una volta che si imposta un formato in questo modo, esso viene ricordato
e usato per tutta la sessione di lavoro. Per tornare ad usare il formato
predefinito, basta usare la parola chiave \verb|--format=default|.

\subsection{Modifiche ulteriori}

Dopo aver incollato l'output \TeX\ di \app{gretl} nel proprio documento, o dopo
averlo salvato in un file ed aperto nel proprio editor, è naturalmente possibile
modificarlo a proprio piacimento. Di solito il codice \TeX\ generato dai
programmi automaticamente è difficile da comprendere, ma quello generato da
\app{gretl} è fatto in modo da essere il più possibile comprensibile e facile da
modificare. Inoltre, non utilizza alcun pacchetto che non sia compreso nelle
distribuzioni standard di \TeX: come detto sopra, a parte le classi di documento
standard di \LaTeX, gli unici pacchetti richiesti sono
\verb+amsmath+, \verb+dcolumn+ e \verb+longtable+, che sono compresi
praticamente in qualsiasi distribuzione \TeX\ abbastanza completa.

\section{Codifica dei caratteri}
\label{tex-encode}

Se si utilizza \app{gretl} su un sistema configurato per la lingua inglese non
si dovrebbero incontrare problemi di codifica dei caratteri, ma se occorre
generare documenti \TeX\ che contengono caratteri accentati (o comunque non
appartenenti alla codifica ASCII) possono essere utili le indicazioni che
seguono.

\app{Gretl} genera l'output \TeX\ usando la codifica di caratteri impostata
sul sistema locale. Se si usa una codifica appartenente alla famiglia
ISO-8859 non dovrebbero esserci problemi, ma se si usa la codifica Unicode
UTF-8 (impostazione predefinita su alcuni sistemi GNU/Linux recenti) occorre
assicurarsi che il proprio sistema \TeX\ possa gestire l'input UTF-8, ossia
installare il pacchetto \app{latex-ucs}, che potrebbe non essere stato
installato automaticamente al momento dell'installazione di \TeX{}.

Se \app{gretl} viene eseguito in un ambiente che usa la codifica UTF-8, vengono
usate le seguenti righe nel preambolo dei file \TeX:
%
\begin{code}
\usepackage{ucs}
\usepackage[utf8x]{inputenc}
\end{code}

\section{Installazione e utilizzo di \TeX}
\label{tex-install}

Ovviamente in questa sede non è possibile fornire un'esposizione dettagliata di
questi argomenti, ma solo alcuni riferimenti utili.

Praticamente ogni distribuzione GNU/Linux comprende una serie di pacchetti per
\TeX, che in alcuni casi sono anche installati per scelta predefinita. Si
raccomanda di controllare la documentazione della propria distribuzione. Per
quanto riguarda MS Windows, esistono varie versioni di \TeX: una delle più famose
è MiK\TeX\, disponibile su \url{http://www.miktex.org/}. Per Mac OS X, una buona
implementazione è i\TeX{}Mac, su \url{http://itexmac.sourceforge.net/}. Un punto
di partenza essenziale per le risorse \TeX\ disponibili online è costituito dal
Comprehensive \TeX\ Archive Network (CTAN) su \url{http://www.ctan.org/}.

Per imparare \TeX, esistono molte guide utili, sia online che cartacee; in
lingua italiana segnaliamo il sito del Gruppo Utenti Italiani di TeX e LaTeX:
\url{http://www.guit.sssup.it/}.

Un'eccellente fonte di livello avanzato è \emph{The \LaTeX\ Companion}
(Goossens \textit{et al.}, 2004).



%%% Local Variables: 
%%% mode: latex
%%% TeX-master: "gretl-guide"
%%% End: 
