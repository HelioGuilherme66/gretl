\chapter{Introduzione}
\label{intro}

\section{Caratteristiche principali}
\label{features}

\app{gretl} è un pacchetto econometrico che comprende una libreria
condivisa, un programma client a riga di comando e un'interfaccia
grafica.
    
\begin{description}
\item[Amichevole] \app{gretl} offre un'interfaccia utente intuitiva,
  che permette di entrare subito nel vivo dell'analisi econometrica.
  Grazie all'integrazione con i libri di testo di Ramu Ramanathan, di
  Jeffrey Wooldridge, di James Stock e Mark Watson, il pacchetto offre
  molti file di dati e script di comandi, commentati e pronti all'uso.
\item[Flessibile] È possibile scegliere il proprio metodo di lavoro
  preferito: dal punta-e-clicca interattivo alla modalità batch,
  oppure una combinazione dei due approcci.
\item[Multi-piattaforma] La piattaforma di sviluppo di \app{gretl} è
  Linux, ma il programma è disponibile anche per MS Windows. È
  possibile compilarlo per Mac OS X e AIX, e dovrebbe funzionare su
  qualsiasi sistema operativo simile a UNIX che comprenda le librerie
  di base richieste (si veda l'appendice~\ref{app-technote}).
\item[Open source] L'intero codice sorgente di \app{gretl} è
  disponibile per chiunque voglia criticarlo, correggerlo o
  estenderlo. L'autore accoglie con piacere qualunque segnalazione di
  bug.
\item[Ragionevolmente sofisticato] \app{gretl} offre un'ampia varietà
  di stimatori basati sui minimi quadrati, compresi i minimi quadrati
  a due stadi e i minimi quadrati non lineari.  Offre anche la stima
  (binomiale) logit e probit, e una struttura loop per le simulazioni
  Monte Carlo e le procedure di stima iterativa dei modelli non
  lineari. Anche se non include tutti gli stimatori e i test che
  potrebbero servire a un econometrico di professione, supporta
  l'esportazione dei dati nei formati usati da
  \href{http://www.r-project.org/}{GNU R} e
  \href{http://www.octave.org/}{GNU Octave} consentendo così analisi
  più sofisticate (si veda l'appendice~\ref{app-advanced}).
\item[Accurato] \app{gretl} è stato testato a fondo con il dataset di
  riferimento NIST. Si veda l'appendice~\ref{app-accuracy}.
\item[Pronto per internet] \app{gretl} può scaricare i database da un
  server alla Wake Forest University. La versione MS Windows comprende
  un'utilità di aggiornamento che controlla se è disponibile una nuova
  versione del programma offrendo la possibilità di aggiornarlo
  automaticamente.
\item[Internazionale] \app{gretl} supporta le lingue inglese,
  francese, italiana, spagnola e polacca, a seconda della lingua
  impostata sul computer.
\end{description}

\section{Ringraziamenti}
\label{ack}

Per prima cosa, grazie a Ramu Ramanathan della University of
California, San Diego. Qualche anno fa, è stato così gentile da
fornirmi il codice sorgente del suo programma \app{ESL}
(``Econometrics Software Library''), che ho portato su Linux,
collaborando con lui alla manutenzione e allo sviluppo del programma.
Per il progetto \app{gretl} ho modificato il codice originale di
\app{ESL} in modo profondo: sono state aggiunte nuove funzionalità
econometriche e una nuova interfaccia grafica. Ovviamente il Professor
Ramanathan non è responsabile di eventuali bug presenti in
\app{gretl}.
    
Sono grato agli autori di molti testi di econometria per avermi dato
il permesso di creare delle versioni \app{gretl} dei dataset contenuti
nei loro libri. Questa lista al momento comprende William Greene,
autore di \emph{Econometric Analysis}, Jeffrey Wooldridge
(\emph{Introductory Econometrics: A Modern Approach}); James Stock e
Mark Watson (\emph{Introduction to Econometrics}); Damodar Gujarati
(\emph{Basic Econometrics}); Russell Davidson e James MacKinnon
(\emph{Econometric Theory and Methods}).  La stima GARCH in
\app{gretl} si basa sul codice pubblicato sul \emph{Journal of Applied
  Econometrics} dai Prof. Fiorentini, Calzolari e Panattoni, mentre il
codice per generare i \emph{p}-value per i test Dickey Fuller è di
James MacKinnon. In ognuno dei casi sono grato agli autori per avermi
permesso di usare il loro lavoro.  

Per quanto riguarda l'internazionalizzazione di \app{gretl}, vorrei
ringraziare Ignacio Díaz-Emparanza, Michel Robitaille, Cristian
Rigamonti e Tadeusz Kufel, che hanno curato le traduzioni spagnola,
francese, italiana e polacca.  

Ho beneficiato largamente del lavoro di molti sviluppatori di software
open-source: per i dettagli si veda l'appendice~\ref{app-technote}.
Devo ringraziare Richard Stallman della Free Software Foundation per
il suo supporto al software libero in generale, ma in particolare per
aver accettato di ``adottare'' \app{gretl} come programma GNU.

Molti utenti di \app{gretl} hanno fornito utili suggerimenti e
segnalazioni di errori. Un ringraziamento particolare a Ignacio
Díaz-Emparanza, Tadeusz Kufel, Pawel Kufel, Alan Isaac, Cristian
Rigamonti e Dirk Eddelbuettel, che cura il pacchetto \app{gretl} per
Debian GNU/Linux.  Oltre agli utili suggerimenti, Riccardo ``Jack''
Lucchetti ha fornito contributi sostanziali in termini di codice e
conoscenza econometrica.


\section{Installazione del programma}
\label{install}

\subsection{Linux}
\label{linux-install}

Sulla piattaforma Linux\footnote{Nota terminologica: in questo manuale
  verrà usata l'abbreviazione ``Linux'' per riferirsi al sistema
  operativo GNU/Linux. Ciò che viene detto a proposito di Linux vale
  anche per altri sistemi simili a UNIX, anche se potrebbero essere
  necessari alcuni adattamenti.}, è possibile compilare da sé il
codice di \app{gretl}, oppure usare un pacchetto pre-compilato.
Pacchetti già pronti sono disponibili in formato \app{rpm}
(appropriato per sistemi Red Hat Linux e simili) e anche in formato
\app{deb} (per Debian GNU/Linux), quest'ultimo grazie a Dirk
Eddelbüttel. Se si preferisce compilare da sé (o si usa un sistema
UNIX per cui non sono disponibili pacchetti pre-compilati), ecco come
procedere:
      
\begin{enumerate}
\item Scaricare il più recente pacchetto dei sorgenti di \app{gretl}
  da \href{http://gretl.sourceforge.net/}{gretl.sourceforge.net}.
        
\item Decomprimere il pacchetto. Se si dispone delle utilità GNU,
  usare il comando \cmd{tar xvfz gretl-N.tar.gz} (sostituire \cmd{N}
  con il numero di versione specifico del file scaricato).
\item Spostarsi nella directory del codice sorgente di gretl appena
  creata (ad es. \verb+gretl-1.1.5+).
          
\item La sequenza basilare di comandi da eseguire è:
          
\begin{code}
            ./configure 
            make 
            make check
            make install
\end{code}

  Tuttavia, potrebbe essere utile leggere per prima cosa il file
  \verb+INSTALL+ e/o eseguire \cmd{./configure --help} per capire
  quali opzioni di configurazione sono disponibili. Un'opzione che può
  essere utile utilizzare è \cmd{--prefix}; il comportamento
  predefinito è quello di installare il programma in
  \verb+/usr/local+, ma è possibile modificarlo.  Ad esempio
  \cmd{./configure --prefix=/usr} installerà il tutto sotto la
  directory \verb+/usr+.  Se la procedura di configurazione si
  interrompe perchè una delle librerie richieste non è disponibile sul
  sistema, si veda l'appendice~\ref{app-technote}.
\end{enumerate}

A partire dalla versione 0.97, \app{gretl} supporta il desktop
\app{gnome}. Per abilitare il supporto, occorre compilare il programma
(come descritto sopra), mentre per disabilitare le funzionalità
specifiche di \app{gnome}, occorre usare l'opzione
\verb+--without-gnome+ con il comando \cmd{configure}.


\subsection{MS Windows}
\label{windows-install}

La versione MS Windows è disponibile sotto forma di file eseguibile
auto-estraente. Per installarlo, occorre scaricare
\verb+gretl_install.exe+ ed eseguire questo programma. Verrà chiesta
una posizione in cui installare il pacchetto (quella predefinita è
\verb+c:\userdata\gretl+).

\subsection{Aggiornamento}
\label{updating}


Se si ha un computer connesso a internet, all'avvio \app{gretl} può
collegarsi al proprio sito web alla Wake Forest University per vedere
se sono disponibili aggiornamenti al programma. In caso positivo,
comparirà una finestra informativa. Per attivare questa funzionalità,
occorre abilitare la casella ``Avvisa in caso di aggiornamenti di
gretl'' nel menù ``File, Preferenze, Generali...'' di \app{gretl}.
      
La versione MS Windows di \app{gretl} fa un passo in più: dà anche la
possibilità di aggiornare automaticamente il programma. È sufficiente
seguire le indicazioni nella finestra pop-up: chiudere \app{gretl} ed
eseguire il programma di aggiornamento ``gretl updater'' (che di
solito si trova vicino alla voce \app{gretl} nel gruppo Programmi del
menù Avvio di Windows). Quando il programma di aggiornamento ha
concluso il suo funzionamento, è possibile avviare di nuovo
\app{gretl}.
      
%%% Local Variables: 
%%% mode: latex
%%% TeX-master: "gretl-guide-it"
%%% End: 

